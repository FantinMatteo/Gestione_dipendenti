## CONTESTO ##

Durante il periodo universitario ho affiancato allo studio un'occupazione part-time, un'esperienza che occupava poche ore alla settimana ma... molto 
interessante!
Infatti ho lavorato nel museo della mia città (Treviso), un luogo inconsueto, dove ho imparato un sacco di cose nuove: parlare con il pubblico, 
rivolgermi ai superiori, rispettare le scadenze, vedere lo sviluppo dei progetti, gestire un bookshop...ma non solo!
Infatti, in questa cartella di GitHub voglio raccontare l'attività alla quale ho dedicato più energie: **la rendicontazione dei turni del 
personale**.

## PROBLEMA E SOLUZIONE ##

Il processo di rendicontazione era un vero disastro: un team di 14 persone gestito attraverso file obsoleti e poco efficaci, dai quali era 
impossibile ottenere una visione d'insieme chiara.
Il mio compito era quello di raccogliere i dati riguardanti le ore svolte ogni mese, indicando le attività registrate in ogni sede, la loro natura 
e tutti i dettagli sulle quantità... ma i dati che consultavo erano caotici e ci mettevo più tempo del dovuto.
Per questo motivo, stanco di sprecare le mie energie, ho capito che sarebbe stato meglio **creare un sistema ordinato ed ed efficiente**, con il 
supporto di strumenti più strutturati e adatti ai miei scopi.

## FASI DEL CAMBIAMENTO ##

L'insieme dei dati che dovevo interpretare non era eccessivamente numeroso, l'unica criticità da affrontare era il disordine, perciò ho 
pianificato scrupolosamente le due fasi da seguire per migliorare la qualità del mio lavoro, soprattutto per non commettere gli stessi errori di 
chi mi ha preceduto:

- **Pulizia e archiviazione**: ho sistemato i file Excel, rendendo le tabelle del personale più omogenee e adatte ad essere importate nel database
relazionale; quindi, ho creato il database e le tabelle su phpMyAdmin, utilizzando il linguaggio SQL.

- **Analisi dei Dati (Queries)**: ho sviluppato una serie di query SQL per rispondere a domande cruciali per la gestione del personale, generando
report su ore totali, classifiche per dipendente, dettagli di turni extra, focus sulle mansioni e molto altro.

Tutto questo processo è raccontato graficamente nel file pdf Gestione_database, inserito nella cartella 03_Progetto.

## CONCLUSIONI ##

**Sono stati rispettati gli obiettivi?**
Questa è la domanda più importante, dato che il mio lavoro doveva migliorare un sistema evidentemente non funzionante.
Per questo, sono molto soddisfatto di poter rispondere positivamente: **vedere concretamente come il mio impegno possa contribuire a rendere 
migliore qualcosa è molto gratificante!**
Ogni mese aggiornavo il sistema di rendicontazione, senza più alcun ostacolo dovuto alla scarsa qualità dei dati raccolti, finalmente potevo 
concentrarmi solo sugli aspetti più importanti del mio impegno e, soprattutto, mi sentivo fiero di aver semplificato anche la vita di colleghi e 
superiori.
